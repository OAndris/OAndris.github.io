<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <title>Kovács Kinga | Alexander-technika</title>
    <link href="https://fonts.googleapis.com/css?family=Poppins&display=swap" rel="stylesheet">
    <link href="https://fonts.googleapis.com/css?family=Open+Sans&display=swap" rel="stylesheet">
    <script src="https://kit.fontawesome.com/2ecac00169.js" crossorigin="anonymous"></script>
    <link rel="stylesheet" href="./css/styles.css">
    <link rel="shortcut icon" href="./assets/favicon.ico" type="image/x-icon">
</head>
<body>
    <header id="injectedHeader"></header>

    <section id="szeles_sav">
        <img src="./images/szeles_sav/kicsi9.jpg" alt="">
    </section>

    <main class="container">
        <section>
            <h2>A módszer megalkotójáról</h2>
            <p class="text-indent">
                Az Alexander-technika kifejlesztője <strong>Frederick Matthias Alexander (1869-1955)</strong> ausztrál színész volt.
                Húszas éveitől szenvedélyes Shakespeare-színészként tevékenykedett, azonban az orvosok számára
                érthetetlen okokból szavalás közben újra és újra berekedt. Mivel szervi elváltozást nem
                diagnosztizáltak nála, felismerte, hogy a hétköznapi beszédhez képest a színpadon valamit máshogy
                csinál, s ez okozza problémáját.
            </p>
            <p class="text-indent">
                Hosszú éveken keresztül figyelte magát, és testében olyan fölösleges
                izomfeszültségeket észlelt, melyek elengedésével hangképzőszerveinek rendellenes működése
                megszűnt. Azt tapasztalta, hogy ezen feszültségek elengedése következtében mozgása
                koordináltabb, figyelme pedig éberebb lett. Megfigyelései során rengeteg komplex összefüggésre jött
                rá a test, idegrendszer és lélek működésével kapcsolatban. Ezen törvényszerűségeket lejegyezve
                1890 körül kifejlesztette módszerét, az Alexander-technikát.
            </p>
            <p class="text-indent">
                Korának orvosai, politikusai, zenészei,
                színészei és még sokan mások keresték fel problémáikkal. Tapasztalatait négy könyvben foglalta
                össze, és megalapította az első Alexander-technika tanárképző iskolát.
                F. M. Alexander a testet, lelket, valamint a tudatot olyan egységként értelmezte, mely nem
                választható szét egymástól, s melyben az egyén képes a figyelmével izmai állapotát befolyásolni.
                Ennek értelmében az Alexander-technika egy pszicho-fizikai módszer, melyben a kor orvosai olyan
                lehetőséget láttak, ami új megvilágításba helyezte az orvostudomány addigi felfedezéseit.
                1931-től élete végéig Londonban és az Amerikai Egyesült Államokban élt és oktatott.
            </p>
            <p class="text-indent">
                A nemzetközi egyesületek oktatói tevékenysége mellett manapság a technika számos külföldi
                egyetemen már a tanterv része, itthon az elmúlt években a budapesti Liszt Ferenc Zeneművészeti
                Egyetemen, a Magyar Táncművészeti Főiskolán, a Semmelweis Egyetemen és a Károli Gáspár
                Református Egyetemen is beemelték a képzésbe.
            </p>
        </section>
    </main>

    <aside id="social-side"></aside>
    <footer id="injectedFooter"></footer>
    <script src="assets/jquery/jquery-3.5.1.min.js"></script>
    <script src="./js/injectHtml.js"></script>
    <script src="./js/header.js"></script>
</body>
</html>
